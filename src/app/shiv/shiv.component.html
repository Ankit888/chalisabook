<div itemprop="articleBody" class="aricleBodyMain clearfix cha" id="ram">
    <div  style="text-align: center;" class="header">
        <strong>शिव चालीसा</strong>
     </div>
 
    <div  class="text-center im" style="text-align: center;">
        <img class="card-img-top rounded " src="./assets/photo3.jpg" alt="Card image cap">
      </div>
 
      <div>
        &nbsp;</div>
 
    <div>
<div style="float: left;width:100%;text-align:center;">


</div>
</div>


<!-- /1031084/WD_HI_ROS_Left_336x280 -->

<div style="text-align: center;">
<strong>।।दोहा।।</strong></div>
<div style="text-align: center;">
<br></div>
<div style="text-align: center;">
श्री गणेश गिरिजा सुवन, मंगल मूल सुजान।</div>
<div style="text-align: center;">
कहत अयोध्यादास तुम, देहु अभय वरदान॥</div>
<div style="text-align: center;">
<br></div>
<div style="text-align: center;">
जय गिरिजा पति दीन दयाला। सदा करत सन्तन प्रतिपाला॥</div>
<div style="text-align: center;">
भाल चन्द्रमा सोहत नीके। कानन कुण्डल नागफनी के॥</div>
<div style="text-align: center;">
अंग गौर शिर गंग बहाये। मुण्डमाल तन छार लगाये॥</div>
<div style="text-align: center;">
वस्त्र खाल बाघम्बर सोहे। छवि को देख नाग मुनि मोहे॥</div>
<div style="text-align: center;">
मैना मातु की ह्वै दुलारी। बाम अंग सोहत छवि न्यारी॥</div>
<div style="text-align: center;">
कर त्रिशूल सोहत छवि भारी। करत सदा शत्रुन क्षयकारी॥</div>
<div style="text-align: center;">
नन्दि गणेश सोहै तहँ कैसे। सागर मध्य कमल हैं जैसे॥</div>
<div style="text-align: center;">
कार्तिक श्याम और गणराऊ। या छवि को कहि जात न काऊ॥</div>
<div style="text-align: center;">
देवन जबहीं जाय पुकारा। तब ही दुख प्रभु आप निवारा॥</div>
<div style="text-align: center;">
किया उपद्रव तारक भारी। देवन सब मिलि तुमहिं जुहारी॥</div>
<div style="text-align: center;">
तुरत षडानन आप पठायउ। लवनिमेष महँ मारि गिरायउ॥</div>
<div style="text-align: center;">
आप जलंधर असुर संहारा। सुयश तुम्हार विदित संसारा॥</div>
<div style="text-align: center;">
त्रिपुरासुर सन युद्ध मचाई। सबहिं कृपा कर लीन बचाई॥</div>
<div style="text-align: center;">
किया तपहिं भागीरथ भारी। पुरब प्रतिज्ञा तसु पुरारी॥</div>
<div style="text-align: center;">
दानिन महं तुम सम कोउ नाहीं। सेवक स्तुति करत सदाहीं॥</div>
<div style="text-align: center;">
वेद नाम महिमा तव गाई। अकथ अनादि भेद नहिं पाई॥</div>
<div style="text-align: center;">
प्रगट उदधि मंथन में ज्वाला। जरे सुरासुर भये विहाला॥</div>
<div style="text-align: center;">
कीन्ह दया तहँ करी सहाई। नीलकण्ठ तब नाम कहाई॥</div>
<div style="text-align: center;">
पूजन रामचंद्र जब कीन्हा। जीत के लंक विभीषण दीन्हा॥</div>
<div style="text-align: center;">
सहस कमल में हो रहे धारी। कीन्ह परीक्षा तबहिं पुरारी॥</div>
<div style="text-align: center;">
एक कमल प्रभु राखेउ जोई। कमल नयन पूजन चहं सोई॥</div>
<div style="text-align: center;">
कठिन भक्ति देखी प्रभु शंकर। भये प्रसन्न दिए इच्छित वर॥</div>
<div style="text-align: center;">
जय जय जय अनंत अविनाशी। करत कृपा सब के घटवासी॥</div>
<div style="text-align: center;">
दुष्ट सकल नित मोहि सतावै । भ्रमत रहे मोहि चैन न आवै॥</div>
<div style="text-align: center;">
त्राहि त्राहि मैं नाथ पुकारो। यहि अवसर मोहि आन उबारो॥</div>
<div style="text-align: center;">
लै त्रिशूल शत्रुन को मारो। संकट से मोहि आन उबारो॥</div>
<div style="text-align: center;">
मातु पिता भ्राता सब कोई। संकट में पूछत नहिं कोई॥</div>
<div style="text-align: center;">
स्वामी एक है आस तुम्हारी। आय हरहु अब संकट भारी॥</div>
<div style="text-align: center;">
धन निर्धन को देत सदाहीं। जो कोई जांचे वो फल पाहीं॥</div>
<div style="text-align: center;">
अस्तुति केहि विधि करौं तुम्हारी। क्षमहु नाथ अब चूक हमारी॥</div>
<div style="text-align: center;">
शंकर हो संकट के नाशन। मंगल कारण विघ्न विनाशन॥</div>
<div style="text-align: center;">
योगी यति मुनि ध्यान लगावैं। नारद शारद शीश नवावैं॥</div>
<div style="text-align: center;">
नमो नमो जय नमो शिवाय। सुर ब्रह्मादिक पार न पाय॥</div>
<div style="text-align: center;">
जो यह पाठ करे मन लाई। ता पार होत है शम्भु सहाई॥</div>
<div style="text-align: center;">
ॠनिया जो कोई हो अधिकारी। पाठ करे सो पावन हारी॥</div>
<div style="text-align: center;">
पुत्र हीन कर इच्छा कोई। निश्चय शिव प्रसाद तेहि होई॥</div>
<div style="text-align: center;">
पण्डित त्रयोदशी को लावे। ध्यान पूर्वक होम करावे ॥</div>
<div style="text-align: center;">
त्रयोदशी ब्रत करे हमेशा। तन नहीं ताके रहे कलेशा॥</div>
<div style="text-align: center;">
धूप दीप नैवेद्य चढ़ावे। शंकर सम्मुख पाठ सुनावे॥</div>
<div style="text-align: center;">
जन्म जन्म के पाप नसावे। अन्तवास शिवपुर में पावे॥</div>
<div style="text-align: center;">
कहे अयोध्या आस तुम्हारी। जानि सकल दुःख हरहु हमारी॥</div>
<div style="text-align: center;">
</div>
<div style="text-align: center;">
<strong>॥दोहा॥</strong></div>
<div style="text-align: center;">
नित्त नेम कर प्रातः ही, पाठ करौं चालीसा।</div>
<div style="text-align: center;">
तुम मेरी मनोकामना, पूर्ण करो जगदीश॥</div>
<div style="text-align: center;">
मगसर छठि हेमन्त ॠतु, संवत चौसठ जान।</div>
<div style="text-align: center;">
अस्तुति चालीसा शिवहि, पूर्ण कीन कल्याण॥<br></div>

    </div>